<!DOCTYPE html PUBLIC "-//W3C//DTD HTML 4.01 Transitional//EN">
<html><head>
  
  <title>Appunti Laboratorio Sistemi Operativi, Parte 1</title><meta name="author" content="Daniele Theseider Dupré"></head>
<body>
<h2>APPUNTI DI SISTEMI OPERATIVI PER LE ESERCITAZIONI IN LABORATORIO<br>
</h2>

<h2>PARTE 1: PREMESSA, E INTRODUZIONE ALLE CHIAMATE DI SISTEMA</h2>
<h4>**********************************</h4>
<h4>IL MANUALE ON-LINE DI UNIX<br>
</h4>
<h4>**********************************</h4>
Il comando:<br>
<pre>	man nome</pre>
fornisce&nbsp; il manuale on-line per la voce (comando, system call,
funzione di libreria o altro) di nome "nome", es.:<br>
<pre>	man ls</pre>
In caso di ambiguità (comandi, funzioni e system calls con
lo stesso nome):<br>
<pre>	man -s section nome</pre>
Le sezioni più rilevanti sono:<br>
<ol>
  <li>comandi</li>
  <li>system calls</li>
  <li>funzioni di libreria (con sottosezioni)</li>
</ol>
Se come "nome" si usa "intro" si ha un manuale introduttivo per la
sezione.<br><br>
Per le system calls e le funzioni di libreria, man informa su <i>quale
file bisogna includere</i> per poter usare la funzione, in particolare
per far vedere al compilatore la dichiarazione del prototipo della
funzione (il che, qualora sia necessario rammentarlo, serve a
verificare che la funzione venga chiamata con parametri corretti in
numero e tipo) e delle eventuali costanti simboliche utilizzate dalla
funzione come parametri di ingresso o uscita.<br>
<br><span style="font-weight: bold;">
ESERCIZIO 1.1</span>: visualizzare le pagine del manuale relative al comando
cp (copia di file), al comando man e alla funzione printf .<br>
<h4>**********************************</h4>
<h4>COMPILATORE E LINKER</h4>
<h4>**********************************</h4>
In questa sezione richiamiamo in modo semplificato alcuni concetti
relativi alla compilazione e collegamento (linking) con compilatori
come cc o gcc; per i concetti di base vedasi ad esempio il testo dei
corsi di
architettura degli elaboratori, "Structured Computer Organization", di
A.S. Tanenbaum (sezione 7.4 della 4a edizione).<br>
<br>
La produzione di un file eseguibile a partire da un sorgente prevede in
generale due fasi:<br>
<br>
1) <b>la compilazione</b>, cioè traduzione del linguaggio
sorgente (il C in questo caso) in linguaggio oggetto, in questo caso
linguaggio macchina per l'architettura considerata, es. x86 o Sparc.<br>
In questa fase molti nomi simbolici (di variabili e funzioni) vengono
sostituiti da indirizzi, nel caso il compilatore veda la definizione
delle variabili (cioè la dichiarazione che alloca la memoria per
le variabili, vedasi la distinzione tra "dichiarazione" e "definizione"
in C) o delle funzioni (cioè la dichiarazione con il corpo della
funzione, non
solo il prototipo) e quindi il compilatore traduca anche il "corpo"
della
funzione, assegnandogli fra l'altro un indirizzo della prima
istruzione,
quella a cui saltare quando la funzione viene chiamata.<br>
Se però il compilatore non ha questà possibilità,
rimangono dei nomi simbolici dove le variabili vengono usate, o le
funzioni vengono chiamate. Questi nomi vengono collezionati in una
tabella dei simboli esterni che viene inclusa nello stesso file del
codice oggetto.<br>
<br>
2) <b>il "collegamento" (linking),</b> che consiste nell'eliminare i
nomi simbolici rimasti e creare un unico file eseguibile, a partire da
uno o più file oggetto.<br>
<br>
Il collegamento serve per uno dei seguenti motivi, o entrambi:<br>
<br>
a) Perché il programmatore, per questioni di modularità,
divide il sorgente in più file e li compila separatamente in
diversi file oggetto.<br>
Tuttavia, trattandosi di file con cui si vuole ottenere un unico
eseguibile, in almeno uno si chiameranno funzioni definite in un altro,
allora è appunto necessario il "collegamento" che ad esempio
nella chiamata di una funzione "f" (il cui codice é in un file
oggetto diverso da quello dove c'è la chiamata) sostituisce il
nome simbolico "f" con l'indirizzo della prima istruzione di f. <br>
Questo indirizzo è quello che risulta nel file eseguibile,
che contiene almeno il codice di tutte le funzioni definite
dall'utente,
e quindi è (semplificando) la concatenazione del codice
contenuto
nei diversi file oggetto, con queste successive modifiche.<br>
<br>
b) Perché il programmatore include chiamate di funzioni facenti
parte di librerie predefinite, cioè funzioni che vengono
chiamate nel programma senza fornirne la definizione; anche per queste
funzioni deve essere effettuato il collegamento al loro codice, e ci
sono due modi per farlo:<br>
<ul>
  <li><i>statico</i>, cioè effettuato al momento della
generazione del file eseguibile;&nbsp; in analogia al caso precedente,
questo meccanismo include nel file eseguibile il codice delle funzioni
di libreria, ma ha due difetti: moltiplica copie del codice delle
funzioni nei diversi file eseguibili che le utilizzano, e rende
necessaria la ricompilazione nel caso di aggiornamenti della libreria;</li>
  <li><i>dinamico, </i>cioè effettuato (dopo opportuna
preparazione al momento della generazione del file eseguibile) solo
quando il file viene caricato in memoria per essere eseguito; questo
meccanismo, sui cui dettagli di realizzazione qui non entriamo, elimina
i difetti precedenti, permettendo di mantenere un'unica copia (sia su
file che in memoria) delle funzioni
di libreria che vengono quindi condivise da parte di più
programmi;
questo è il meccanismo largamente usato sia in Unix che in
Windows
(es. la più o meno nota estensione .dll in Windows sta per
Dynamic
Link Library)</li>
</ul>
Si noti che anche nel caso "a" il collegamento potrebbe essere dinamico
ma se ne ottiene un vantaggio soltanto se il programmatore riutilizza
in diverse applicazioni uno stesso pacchetto di funzioni da lui
realizzate, o
ne aggiorna periodicamente la realizzazione. Se il programmatore mette
queste
funzioni a disposizione di altri, si scivola nel caso "b".<br>
<br>
Il comando (cc o gcc) con cui si chiama il compilatore C è molto
versatile e permette di chiamare implicitamente anche o solo il linker
(collegatore).<br>
I diversi modi per chiamare il compilatore riguardo alle due fasi
(compilazione vera e propria e collegamento) sono:<br>
<br>
1) Compilare e collegare uno o più files (costituenti un unico
programma) con un solo comando, es.:<br>
<pre>	gcc file1.c file2.c file3.c</pre>
per default il nome dell'eseguibile generato e' "a.out", se se ne
vuole uno diverso si aggiunge <br>
<pre>	-o nomeFileEseguibile</pre>
Se nei sorgenti viene richamata una funzione di una libreria, in
generale si aggiungerà l'opzione "-l...." dove al posto dei<br>
puntini viene specificata la libreria, es. "-lpthread" per la libreria
dei Posix threads che verrà utilizzata più avanti nel
corso. In alcuni casi, come la libreria standard del C - quella di
printf, getchar, etc - e la libreria delle chiamate di sistema che
verrano utilizzate nel resto del corso, non è necessario
indicare esplicitamente il nome della libreria.<br>
<br>
2) Compilare e collegare in due fasi (per agevolare questo si usa
l'utility make descritta più avanti).<br>
La sola compilazione avviene con l'opzione "-c" che genera un file .o,
esempio:<br>
<pre>	gcc -c file1.c</pre>
genera "file1.o". Questo lo si fa per tutti i file sorgente (uno o
più) che costituiscono il programma.<br>
Qui non è necessario menzionare librerie dato che non si tratta
di fare collegamenti.<br>
<br>
Il solo collegamento avviene chiamando ad esempio:<br>
<pre>	gcc file1.o file2.o file3.o</pre>
dove è necessario passare tutti i file oggetto che devono
costituire il programma, ed usare l'opzione per le tutte le librerie
usate nei diversi file.<br>
Al solito, l'eseguibile viene chiamato "a.out" o con il nome passato
con l'opzione "-o"<br>
<h4>**********************************</h4>
<h4>IL COMANDO MAKE</h4>
<h4>**********************************</h4>
Il comando make è una utility per semplificare la compilazione
di programmi costituiti da moduli separati.<br>
<br>
In un file, tipicamente con nome "makefile", si tiene traccia delle
dipendenze dei files; questo permette di rigenerare un file eseguibile
solo se qualche file da cui dipende è stato modificato, o
meglio,
<i>ha data o ora più recente </i>(questa è di solito una
buona
approssimazione del fatto che il file sia stato modificato dopo la
compilazione).<br>
<br>
Ad esempio, consideriamo un programma costituito da due moduli, il cui
sorgente è nei file "main.c" e "mod1.c". Un makefile opportuno
può contenere quanto segue:
<pre>program: main.o mod1.o</pre>
<pre>&nbsp;&nbsp; &nbsp;gcc -o program main.o mod1.o</pre>
<pre>main.o: main.c</pre>
<pre>&nbsp;&nbsp; &nbsp;gcc -c main.c</pre>
<pre>mod1.o: mod1.c</pre>
<pre>&nbsp;&nbsp; &nbsp;gcc -c mod1.c</pre>
questo significa che "program" dipende da "main.o" e da "mod1.o";
quando uno dei due è più recente di program, o
quest'ultimo
non esiste, si "ricostruisce" program eseguendo l'azione associata <i>dopo
un &lt;tab&gt;</i> nella riga successiva (è possibile usare
più righe di azioni).<br>
Questo viene fatto <i>dopo</i> aver "ricostruito" (se è il
caso) i file da cui dipende.<br>
<br>
Per chi vuole saperne di più, le parti per ricostruire main.o e
mod1.o potrebbero essere omesse; per ricostruire un file che non ha
azioni vengono usate regole di default, per default "file.o" dipende da
"file.c" e l'azione da eseguire è "cc -c file.c", o "gcc -c
file.c" se make è configurato opportunamente per modificare il
nome di default
del compilatore C.<br>
Non possono però essere omesse del tutto nel caso in cui i
due moduli includano un file "defs.h" con definizioni di costanti e
prototipi delle funzioni definite in un file e chiamate nell'altro,
bisogna dare
esplicitamente la dipendenza:
<pre><br>program: main.o mod1.o</pre>
<pre>&nbsp;&nbsp; &nbsp;gcc -o program main.o mod1.o</pre>
<pre>main.o: main.c defs.h</pre>
<pre>&nbsp;&nbsp; &nbsp;gcc -c main.c</pre>
<pre>mod1.o: mod1.c defs.h</pre>
<pre>&nbsp;&nbsp; &nbsp;gcc -c mod1.c</pre>
(solo i comandi gcc -c potrebbero ancora essere omessi).<br>
<br>
Se il file che descrive dipendenze e azioni si chiama "makefile" basta
chiamare il comando "make" senza argomenti, altrimenti:<br>
<pre>	make -f nome-del-makefile</pre>
Se non viene specificato come argomento un file da ricostruire (detto
"target"), si usa il primo che si trova nel file.<br>
<br>
Il fatto che il "target" venga ricostruito quando non esiste un file
con lo stesso nome ha una conseguenza importante: se ho un'applicazione
costituita da diversi programmi (che non "dipendono" uno dall'altro,
nel senso di make), o comunque voglio comandare con un solo makefile e
un solo breve comando la ricompilazione di diversi programmi (ad
esempio <br>
una serie di programmi tutti nella stessa directory), si può
usare un "target" fittizio (nel senso che non esisterà mai un
file con quel nome).<br>
<br>
Esempio:
<pre><br>all: program1 program2 program3</pre>
<pre>program1: main1.o mod1-1.o</pre>
<pre>&nbsp;&nbsp; &nbsp;gcc -o program1 main1.o mod1-1.o</pre>
<pre>program2: ...</pre>
<pre>program3: ...</pre>
Il target "all" non ha azioni associate, serve solo per far ricostruire
program1, program2, program3 chiamando solo "make" o "make all" invece
di "make program1 program2 program3"; questo perchè make vede
che
non esiste un file di nome "all" e quindi procede ad esaminare se deve
ricostruire "program1", poi "program2", poi "program3"; infine,
andrebbe
ad eseguire l'azione associata ad "all", ma non ve ne è nessuna,
in particolare nessuna che genera un file di nome "all", quindi alla
prossima
chiamata di "make" il trucco funzionerà di nuovo.<br>
<br>
Per imparare a usare make si possono provare le seguenti varianti:
<pre>	make -n</pre>
non esegue le azioni, dice solo quali sono le azioni che verrebbero
eseguite.
<pre>	make -d</pre>
scrive i motivi per cui fa (o farebbe, se si usa -n) le azioni.
<pre>	touch nomefile</pre>
modifica la data e ora di "nomefile" con quelle correnti, senza
modificare il contenuto (un modo veloce per vedere le azioni che make
fa, o farebbe).<br>
<h4>**************************************</h4>
<h4>ALCUNE SYSTEM CALLS PER GESTIONE FILES </h4>
<h4>**************************************</h4>
Forniscono I/O a basso livello. Le vediamo come primi esempi
perché si tratta di operazioni (aprire un file, leggere o
scrivere su file) il cui significato è noto anche a chi non
conosce ancora molto dei sistemi operativi. <br>
É&nbsp;bene sapere che esistono, ma tipicamente per operare su
files è meglio usare le funzioni di libreria, che sono
implementate con le chiamate di sistema ma offrono diversi vantaggi (si
vedranno più avanti alcune differenze).<br>
Le chiamate di sistema operano sui files tramite "descrittori di file":
numeri interi usati come indice nella tabella dei file aperti. I
descrittori 0, 1, 2 corrispondono ai file che costituiscono i
cosiddetti "stream"
per lo standard input, standard output e standard error di un
programma.
<br>
Lo standard input, per default associato alla tastiera (quando la
finestra selezionata è quella da cui è stato fatto
partire il programma), è il file da cui leggono funzioni come
getchar e scanf, mentre
lo standard output, per default associato alla finestra in cui il
programma è stato lanciato, è quello su cui scrivono
funzioni come putchar e printf.<br>
Lo stream per lo "standard error" esiste per dare la possibilità
di separare l'output "normale" di un programma e i messaggi di errore.<br>
<br>
Le seguenti sono descrizioni delle chiamate di sistema molto
semplificate rispetto a quelle che si trovano nel "man":<br>
<pre>OPEN:</pre>
<pre>	int open(const char *path, int&nbsp; oflag,&nbsp; /*&nbsp; mode_t&nbsp; mode&nbsp; */ ...);</pre>
Apre il file avente pathname "path" con modalità di apertura
"oflag"; restituisce un descrittore di file.<br>
Con il bit opportuno settato in oflag crea il file, se non esiste, con
i diritti di accesso passati in "mode".
<pre><br>CREAT:</pre>
<pre>	int creat(const char *path, mode_t mode);</pre>
Crea il file avente pathname "path" e diritti di accesso "mode".
<pre><br>READ:</pre>
<pre>	ssize_t read(int fildes, void *buf, size_t nbyte);</pre>
Legge "nbyte" bytes dal file associato a "fildes" (un descrittore
restituito da una open precedente) copiandoli nella zona di memoria a
partire dall'indirizzo "buf"; restituisce il numero di bytes
effettivamente
letti
<pre><br>WRITE:</pre>
<pre>	ssize_t write(int fildes, const void *buf, size_t nbyte);</pre>
Scrive "nbyte" bytes nel file associato a "fildes" copiandoli dalla
zona di memoria a partire dall'indirizzo "buf"; restituisce il numero
di bytes effettivamente scritti.
<pre><br>CLOSE:</pre>
<pre>	int close(int fildes);</pre>
Chiude il file associato a "fildes".
<pre><br>LSEEK:</pre>
<pre>	off_t lseek(int fildes, off_t offset, int whence);</pre>
sposta il puntatore di lettura/scrittura di "fildes" del numero di
bytes "offset" a partire dalla posizione specificata da "whence"
(dall'inizio, dalla posizione corrente o dalla fine). Il valore
precedente del puntatore di lettura/scrittura identifica, come numero
di byte, il punto del file dove è terminata l'ultima operazione
(di lettura o scrittura) sul file aperto, o meglio l'ultima effettuata
attraverso l'apertura identificata da "fildes" (su un file vi possono
infatti essere più aperture contemporaneamente, ognuna ha un
puntatore diverso). Ciò naturalmente a patto che l'ultima
operazione sia stata read o write e non lseek.
<pre><br>DUP e DUP2:</pre>
<pre>	int dup(int fildes);</pre>
<pre>	int dup2(int fildes, int fildes2);</pre>
dup restituisce un descrittore (il più piccolo libero) che
viene associato allo stesso file di "fildes", cioè copia la riga
della tabella dei file aperti identificata da "fildes" nella prima riga
libera della tabella stessa; <br>
dup2 fa in modo che fildes2 sia associato allo stesso file di fildes,
copiando la riga della tabella dei file aperti identificata da "fildes"
in quella identificata da "fildes2". <br>
Sono utilizzate per la ridirezione dei file standard, ad esempio
dall'interprete dei comandi per interpretare correttamente comandi come
"ls &gt; pippo", in cui si vuole che l'output del comando venga diretto
sul file "pippo".<br>
<br>
<span style="font-weight: bold;">ESERCIZIO 1.2</span>: visualizzare le pagine del manuale relative alle
chiamate di sistema open e read.<br>
<br>
<h4>**********************************</h4>
<h4>ESEMPI</h4>
<h4>**********************************</h4>
Il seguente programma è un esempio di uso di system calls su
files e di gestione di errori di sistema:
<pre>:::::::::::::: <br>readerr.c <br>::::::::::::::<br><br>#include &lt;stdio.h&gt;<br>#include &lt;fcntl.h&gt;<br>main()<br>{<br>  int f,i,n,ne;<br>  char buf[20];<br><br>  f=open("fileprova",O_RDONLY);<br>  if (f==-1) syserr("Errore apertura file");<br>  else<br>	{<br>	printf("Numero bytes da leggere (max 20): ");<br>	scanf("%d",&amp;n);<br>	if (n&gt;20) n=20;<br>	ne=read(f,buf,n);<br>	printf("letti %d caratteri: ",ne);<br>	for (i=0;i&lt;ne;i++) putchar(buf[i]);<br>	printf("\n");<br>	}<br>}<br></pre>
<pre>::::::::::::::<br>syserr.c<br>::::::::::::::</pre>
<pre>#include &lt;stdio.h&gt;<br>#include &lt;stdlib.h&gt;<br>#include &lt;string.h&gt;<br>#include &lt;errno.h&gt;<br><br>void syserr(char *msg)<br>{<br><br><br>fprintf(stderr,"ERROR: %s (%d",msg,errno);<br>fprintf(stderr,"; %s)\n",strerror(errno));<br>exit(1);<br><br>}<br><br>::::::::::::::</pre>
Il secondo file contiene la definizione di una procedura per la stampa
di messaggi di errore che potrebbe essere utilizzata in tutti i
programmi che usano le system calls; conviene tuttavia utilizzare
l'analoga funzione "perror" che fa parte della libreria standard. <br>
Tutte le system calls (che restituiscono un intero) in caso di errore
restituiscono il valore -1 e valorizzano la variabile intera "errno"
con un
valore diverso per ogni tipo di errore.<br>
Il programma nell'esempio utilizza la funzione strerror per ottenere
un sintetico messaggio di errore appropriato per ogni tipo di errore.<br>
La variabile "errno" non deve essere dichiarata, ma è necessario
includere il file &lt;errno.h&gt; che conterrà una opportuna
definizione, che è piuttosto complicata per motivi che qui non
possiamo approfondire.<br>
Si noti che i messaggi di errore sono stampati sullo stream <i>standard
error </i>con fprintf(stderr, ...) invece che sullo <i>standard
output </i>con printf. É bene seguire sempre questa convenzione
che dà la possibilità di ridirigere separatamente
l'output "normale" di un
programma (con "&gt; nomefile") e i messaggi di errore (con "2&gt;
&nbsp;nomefile"
nella bash e in alcune altre shell, "&gt;&amp; nomefile" in altre
ancora).<br>
Il file errno.h, da includere con la notazione &lt;errno.h&gt;
&nbsp;(che come noto indica che il file da includere si trova in una
opportuna directory, tipicamente&nbsp; /usr/include/, dove vengono
messi tutti i file .h delle librerie standard), definisce nomi di
costanti per i diversi possibili codici di errore; a questi nomi
simbolici si fa riferimento nel man della chiamata di sistema, nella
sezione "ERRORS". Ad esempio per open "ENOENT" (che presumibilmente sta
per "error: no entry") indica che il file da aprire non esiste (e non
è stato chiesto di crearlo con opportune opzioni di open).<br>
<br>
<span style="font-weight: bold;">ESERCIZIO 1.3</span>: trovare questa informazione nel "man".<br>
<br>
I valori possibili di errno e i nomi di costanti possono essere
utilizzati per programmare opportunamente il comportamento in caso di
errore, specie nel caso si voglia fare qualcosa di diverso dalla
segnalazione di un messaggio di errore, o lo si voglia personalizzare:<br>
<pre>  if (f==-1) if (errno == ENOENT) ....<br></pre><br><span style="font-weight: bold;">ESERCIZIO 1.4</span>: provare a compilare questo programma chiamando "gcc readerr.c" e interpretare il risultato.<br><br>Un modo corretto di compilare il programma è chiamare:<br><pre> gcc readerr.c syserr.c</pre>Ma
in generale per compilare programmi suddivisi, per motivi di buona
organizzazione del codice, in diversi files (es. avere una sola
versione della funzione syserr in un apposito file), è utile usare i
makefile e il comando
make.<br>Il seguente makefile è appropriato per compilare questi due
file. <br>
<br>
<pre>::::::::::::::<br>makefile<br>::::::::::::::</pre>
<pre>readerr: readerr.o syserr.o<br>	gcc -o readerr readerr.o syserr.o<br>readerr.o: readerr.c<br>	gcc -c readerr.c<br>syserr.o: syserr.c<br>	gcc -c syserr.c<br>clean:<br>	rm *.o readerr</pre>
<pre>::::::::::::::</pre>
Compilare usando il comando "make". Con "make clean" si rimuovono tutti
i file prodotti dalla compilazione. <br>
<br>
<span style="font-weight: bold;">ESERCIZIO 1.5</span>: eseguire il programma (contenuto nel file readerr se lo
si è compilato con make): &nbsp; <br>
<ul>
  <li>&nbsp;&nbsp; in presenza e in assenza di un file di nome
"fileprova"; </li>
  <li>&nbsp;&nbsp; ridirigendo lo standard output e lo standard error. </li>
</ul>
Si noti che anche per la "read" sarebbe necessario verificare se ci
sono errori. <br>
Per non appesantire troppo la scrittura dei programmi che utilizzano le
chiamate di sistema, ma d'altra parte non tralasciare la verifica degli
errori, si può effettuare quest'ultima in modo uniforme per tutte le
chiamate di sistema definendo una funzione per effettuare
le chiamate di sistema.<br>
I seguenti files call1.h e call1.c costituiscono un <span style="font-style: italic;">microscopico </span>esempio di
definizione di una libreria, in cui definiamo delle funzioni (una sola
in questo caso) che possono essere riutilizzate in tanti altri
programmi. In questo caso costerebbe poco copiare e incollare la
definizione della funzione "call" in tutti i file che la usano e
ricompilarla tutte le volte, ma usare file separati facilita la
modifica della libreria.<br>
Si noti che esiste un file "header" (intestazione) che contiene solo la
dichiarazione della funzione call (il suo prototipo, o interfaccia:
quanti parametri ha e di che tipo, qual è il tipo restituito) e
un file .c che ne contiene la definizione. <br>
Il file .c che usa la funzione include il file "call1.h" in modo che il
compilatore possa "vedere" la dichiarazione della funzione che viene
chiamata in esso, e nella generazione del file eseguibile deve essere
effettuato il collegamento con il codice della funzione call.<br>
Si noti che la definizione della funzione è piuttosto semplice
in quanto essa prende semplicemente il risultato della chiamata di
sistema, se si è verificato un errore (il risultato è -1)
chiama&nbsp; la "perror" passandogli il messaggio aggiuntivo da
stampare passato alla Call stessa, e termina l'esecuzione del
programma; cioè qualunque errore che occorre in una chiamata di
sistema viene considerato "fatale" per il proseguimento del programma,
con la chiamata di exit che forza la terminazione del programma. Per
convenzione, un valore diverso da 0 (in questo caso, 1) passato ad exit
indica la terminazione a causa di un errore. Si vedrà in seguito
chi può utilizzare questa informazione.<br>
<br>
<pre>::::::::::::::<br>call.h<br>::::::::::::::</pre>
<pre>#include &lt;stdlib.h&gt;<br><br>int call(int res, char * msg);<br></pre>
<pre>::::::::::::::<br>call.c<br>::::::::::::::</pre>
<pre>#include "call.h"<br><br>int call(int res, char * msg)<br>{<br>	if (res == -1)<br>	{<br>		perror(msg);<br>		exit(1);<br>	}<br>	else return res;<br>}<br></pre>
<pre>::::::::::::::<br>readerr1.c<br>::::::::::::::</pre>
<pre>#include &lt;stdio.h&gt;<br>#include &lt;fcntl.h&gt;<br>#include "call.h"<br><br>main()<br>{<br>  int f,i,n,ne;<br>  char buf[20];<br><br>  call(f=open("fileprova",O_RDONLY),"Errore apertura file");<br>  printf("Numero bytes da leggere (max 20): ");<br>  scanf("%d",&amp;n);<br>  call(ne=read(f,buf,n),"Errore Read");<br>  printf("letti %d caratteri: ",ne);<br>  for (i=0;i&lt;ne;i++) putchar(buf[i]);<br>  printf("\n");<br>}<br></pre>
<pre>::::::::::::::</pre>
<br>
Una diversa realizzazione potrebbe lasciare a call solo il compito di
stampare il messaggio di errore, se necessario, e lasciare al programma
chiamante il compito di decidere se proseguire o no. <br>
In questo caso va utilizzato il valore restitiuito dalla funzione
chiamando ad esempio:<br>
<pre>if ((call(open("fileprova",O_RDONLY),"Errore apertura file")) == -1 ) ....</pre>
<h4>********************************** </h4>

<h4>ARGOMENTI SULLA LINEA DI COMANDO</h4>

<h4>**********************************</h4>

Il seguente esempio stampa tutti gli argomenti con cui viene chiamato
(come il comando echo)<br>
<pre>::::::::::::::<br>args.c<br>::::::::::::::<br></pre>
<pre>#include &lt;stdio.h&gt;<br><br>main(int argc, char *argv[])<br>{<br> int i;<br> for (i=1;i&lt;argc;i++)<br> 	 printf("%s%c",argv[i],(i&lt;argc-1)?' ':'\n');<br>}<br>::::::::::::::</pre>
Se i viene fatta partire da 0, stampa anche argv[0] che contiene il
nome con cui il programma è stato chiamato. <br>
<br>
NOTA (per chi vuole saperne di più): conoscere tale nome
dall'interno del programma può servire per costruire <br>
programmi che fanno cose diverse (con una larga parte in comune) a
seconda del nome con cui sono chiamati. <br>
Ad es. in Unix l'editor di linea 'ex' e l'editor di schermo 'vi' sono
lo
stesso programma.<br>
<br>
<span style="font-weight: bold;">ESERCIZIO 1.6</span>: <br>
Modificare readerr.c in modo da leggere, invece che da "fileprova", da
un file passato come argomento. Stampare un messaggio di errore se
l'eseguibile viene chiamato senza argomenti o con più di uno.
Usare make per ricompilare (solo readerr viene ricompilato).
<h4>********************************** </h4>
<h4>RIDIREZIONE&nbsp; </h4>
<h4>********************************** </h4>
Esempio di ridirezione dello standard output:
<pre><br>::::::::::::::<br>redir.c<br>::::::::::::::</pre>
<pre>#include &lt;stdio.h&gt;<br><br>main()<br>{  int n;<br>   n=creat("pippo",0600);<br>   close(1); /* chiude lo standard output */<br>   dup(n);   /* ora il descrittore 1 e' associato a pippo */<br>   close(n);<br>   printf("Hello \n");  /* oppure write(1,"Hello \n",7); */<br>}</pre>
Al posto di
<pre>close(1);<br>dup(n);</pre>
si può usare:<br>
<pre>dup2(n,1)</pre>
In entrambi i casi la stampa del messaggio, che è effettuata con
<i>printf</i>, cioè sullo <i>standard output</i>, ha luogo sul
file "pippo".<br>
<h4>********************************** </h4>
<h4>DIFFERENZA TRA L'USO DI SYSTEM CALLS E FUNZIONI DI LIBRERIA PER
L'I/O</h4>
<h4> ********************************** </h4>
Le funzioni della libreria di I/O standard del linguaggio C sono
realizzate mediante chiamate di sistema ed effettuano una
"bufferizzazione" dei dati a livello del programma utente; cioè,
ad esempio, per la scrittura, usano un <i>buffer </i>(letteralmente
"tampone", nell'informatica: una zona di memoria utilizzata per
parcheggiare temporaneamente dei dati)
in cui vengono accumulati i byte che il processo scrive con printf,
putchar
e simili; solo in certi momenti il buffer viene svuotato sul file
effettuando una chiamata di sistema write: <br>
<ul>
  <li>quando è pieno; </li>
  <li>per file associati a un terminale (non un disco), quando si ha
una riga intera (cioè quando si scrive un "\n"); </li>
  <li>quando il file viene chiuso (con fclose); </li>
  <li>quando il processo (programma) termina di sua iniziativa,
cioè arriva al termine del suo "main", oppure chiama la funzione
"exit"; </li>
  <li>quando viene chiamata la funzione: </li>
</ul>
<pre>		int fflush(FILE *stream);<br></pre>
In lettura (es. chiamata di getchar o scanf), viene letto un blocco di
dati nel buffer, se questo è vuoto; altrimenti si leggono i
dati dal buffer precedentemente riempito. <br>
<br>
Per saperne di più consultare ad es. il classico testo sul C di
Kernighan &amp; Ritchie, cap.8, e il manuale on line. <br>
<br>
Il tipo di bufferizzazione di default dipende dal tipo di dispositivo a
cui il file è associato; per file su disco il default è a
blocchi, ad es. di 1024 bytes, o 2048, etc; per i terminali, a righe. <br>
Se si vuole cambiarla per un file si può usare la funzione
setvbuf (vedere man setvbuf) una volta per tutte subito dopo aver
aperto il file. Se si vuole alterare il meccanismo solo in opportuni
momenti, usare fflush. <br>
<br>
In generale è conveniente usare le funzioni di libreria e non
le system calls, perché offrono molte funzionalità in
più (es. printf formatta l'output in vari modi, per esempio
permette
di scrivere valori numerici in formato decimale) e perché si
fanno
meno chiamate al sistema operativo, che comportano un certo <i>overhead</i>
(lavoro di gestione aggiuntivo) dovuto al passaggio alla modalità
kernel. Ad esempio è pesante chiamare&nbsp;molte volte read o write per un carattere alla volta, mentre se ad es. si
effettuano
ripetute chiamate di putchar, solo ogni tanto (quando c'è da svuotare
il buffer, quindi una volta ogni 1024, o 2048, etc)
queste chiamate daranno luogo a una chiamata di sistema.<br>
<br>Lo si può notare con i due programmi seguenti.<br><pre>::::::::::::::<br>loopsc.c<br>::::::::::::::</pre><span style="font-family: monospace;">#include &lt;stdio.h&gt;</span><br style="font-family: monospace;"><br style="font-family: monospace;"><span style="font-family: monospace;">main(int argc, char *argv[])</span><br style="font-family: monospace;"><span style="font-family: monospace;">{</span><br style="font-family: monospace;"><span style="font-family: monospace;">&nbsp;&nbsp;&nbsp; int n=1000,i;</span><br style="font-family: monospace;"><br style="font-family: monospace;"><span style="font-family: monospace;">&nbsp;&nbsp;&nbsp; if (argc==2) n=atoi(argv[1]);</span><br style="font-family: monospace;"><br style="font-family: monospace;"><span style="font-family: monospace;">&nbsp;&nbsp;&nbsp; for(i=0;i&lt;n;i++)</span><br style="font-family: monospace;"><span style="font-family: monospace;">&nbsp;&nbsp;&nbsp; &nbsp;&nbsp;&nbsp; write(1,"Q",1);</span><br style="font-family: monospace;"><span style="font-family: monospace;">}</span><br>&nbsp;&nbsp;&nbsp; <br><pre>::::::::::::::<br>looplf.c<br>::::::::::::::</pre><span style="font-family: monospace;">#include &lt;stdio.h&gt;<br><br>main(int argc, char *argv[])<br>{<br>&nbsp;&nbsp;&nbsp; int n=1000,i;<br><br>&nbsp;&nbsp;&nbsp; if (argc==2) n=atoi(argv[1]);<br><br>&nbsp;&nbsp;&nbsp; for(i=0;i&lt;n;i++)<br>&nbsp;&nbsp;&nbsp; &nbsp;&nbsp;&nbsp; putchar('q');<br>}</span><br><br>Entrambi
scrivono ripetutamente un carattere, il primo con la chiamata di
sistema, il secondo con la funzione di libreria, per un numero di volte
passato come argomento.<br><br><span style="font-weight: bold;">ESERCIZIO 1.7. </span>Dopo aver generato gli eseguibili "loopsc" e "looplf", chiamare ad esempio:<br><br>&nbsp;&nbsp;&nbsp; <span style="font-family: monospace;">time ./looplf 1000 &gt; /dev/null<br></span><br>&nbsp;&nbsp;&nbsp; <span style="font-family: monospace;">time ./loopsc 1000 &gt; /dev/null<br></span><br>proseguendo
con valori più grandi dell'argomento (10000, 100000, 1000000,...) si
noterà una differenza sempre più significativa tra i tempi di esecuzione delle due versioni. Il
comando "time" esegue il comando sul resto della riga, fornendo il
tempo "real" trascorso in totale, il tempo "user" di esecuzione in user
mode, il tempo "sys" di esecuzione in kernel mode.&nbsp;<span style="font-weight: bold;">Per evitare di generare file enormi, </span>l'output viene
ridiretto su /dev/null, un "finto" dispositivo che non fa nulla dei
byte che riceve.&nbsp;<span style="font-weight: bold;"></span><br><br>In casi molto particolari ci sono anche delle differenze di risultato, come nei seguenti
due programmi, che scrivono alcuni bytes e poi effettuano un ciclo
infinito:
<pre>::::::::::::::<br>loop.c<br>::::::::::::::</pre>
<pre>main()<br>{  <br>   write(1,"Hello \n",7); <br>   for (;;);<br>}<br></pre>
<pre>::::::::::::::<br>loop1.c<br>::::::::::::::</pre>
<pre>#include&lt;stdio.h&gt;<br>main()<br>{  <br>   printf("Hello \n"); <br>   for (;;); <br>}<br></pre>
Essi sembrano equivalenti: entrambi scrivono e poi devono essere
interrotti. <br>
Se però si ridirige l'output dei due programmi su un file su
disco, oppure non si stampa il \n, sono ancora equivalenti? Si noti che
quando il programma (processo) termina perché viene interrotto,
il buffer <i>non</i> viene svuotato.<br><br>
<span style="font-weight: bold;">ESERCIZIO 1.8</span>: usare fflush o setvbuf per rendere il loro comportamento
analogo anche in questi casi.<br>
<br>
In seguito si vedranno esempi più significativi di casi in cui&nbsp;la bufferizzazione causa risultati diversi.<br><br>
<br>
<br>
</body></html>